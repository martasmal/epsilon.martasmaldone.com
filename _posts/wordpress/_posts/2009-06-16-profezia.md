---
id: 563
title: Profezia
date: 2009-06-16T12:28:09+00:00
author: admin6059
layout: post
guid: http://localhost/wordpress/?p=563
permalink: /index.php/2009/06/16/profezia/
categories:
  - Appunti
  - pasolini
---
### Profezia

_A Jean Paul Sartre, che mi ha raccontato la storia di Alì dagli Occhi __Azzurri._

&nbsp;

Era nel mondo un figlio
  
e un giorno andò in Calabria:
  
era estate, ed erano
  
vuote le casupole,
  
nuove, a pan di zucchero,
  
da fiabe di fate color
  
delle feci. Vuote.
  
Come porcili senza porci, nel centro di orti senza insalata, di campi
  
senza terra, di greti senza acqua. Coltivate dalla luna, le campagne.
  
Le spighe cresciute per bocche di scheletri. Il vento dallo Jonio
  
scuoteva paglia nera
  
come nei sogni profetici:
  
e la luna color delle feci
  
coltivava terreni
  
che mai l’estate amò.
  
Ed era nei tempi del figlio
  
che questo amore poteva
  
cominciare, e non cominciò.
  
Il figlio aveva degli occhi
  
di paglia bruciata, occhi
  
senza paura, e vide tutto
  
ciò che era male: nulla
  
sapeva dell’agricoltura,
  
delle riforme, della lotta
  
sindacale, degli Enti Benefattori,
  
lui. Ma aveva quegli occhi.
  
La tragica luna del pieno
  
sole, era là, a coltivare
  
quei cinquemila, quei ventimila
  
ettari sparsi di case di fate
  
del tempo della televisione,
  
porcili a pandizucchero, per
  
dignità imitata dal mondo padrone.
  
Ma si può vivere là! Ah, per quanto ancora, l’operaio di Milano lotterà
  
con tanta grandezza per il suo salario? Gli occhi bruciati del figlio, nella
  
luna, tra gli ettari tragici, vedono ciò che non sa il lontano fratello
  
settentrionale. Era il tempo
  
quando una nuova cristianità
  
riduceva a penombra il mondo
  
del capitale: una storia finiva
  
in un crepuscolo in cui accadevano
  
i fatti, nel finire e nel nascere,
  
noti ed ignoti. Ma il figlio
  
tremava d’ira nel giorno

della sua storia: nel tempo
  
quando il contadino calabrese
  
sapeva tutto, dei concimi chimici,
  
della lotta sindacale, degli scherzi,
  
degli Enti Benefattori, della
  
Demagogia dello Stato
  
e del Partito Comunista..
  
&#8230;e così aveva abbandonato
  
le sue casupole nuove
  
come porcili senza porci,
  
su radure color delle feci,
  
sotto montagnole rotonde
  
in vista dello Jonio profetico.
  
Tre millenni svanirono
  
non tre secoli, non tre anni e si sentiva dinuovo nell’aria malarica
  
l’attesa dei coloni greci. Ah, per quanto tempo ancora, operaio di
  
Milano,
  
lotterai solo per il salario? Non lo vedi come questi qui ti venerano?
  
Quasi come un padrone.
  
Ti porterebbero su
  
dalla loro antica regione,
  
frutti e animali, i loro
  
feticci oscuri, a deporli
  
con l’orgoglio del rito
  
nelle tue stanzette novecento,
  
tra frigorifero e televisione,
  
attratti dalla tua divinità,
  
Tu, delle Commissioni Interne,
  
tu della CGIL, Divinità alleata,
  
nel meraviglioso sole del Nord.
  
Nella loro Terra di razze
  
diverse, la luna coltiva
  
una campagna che tu
  
gli hai procurata inutilmente.
  
Nella loro Terra di Bestie
  
Famigliari, la luna
  
è maestra d’anime che tu
  
hai modernizzato inutilmente. Ah, ma il figlio sa: la grazia del sapere
  
è un vento che cambia corso, nel cielo. Soffia ora forse dall’Africa
  
e tu ascolta ciò che per grazia il flglio sa. (Se egli non sorride
  
è perché la speranza per lui
  
non fu luce ma razionalità.
  
E la luce del sentimento
  
dell’Africa, che d’improvviso
  
spazza le Calabrie, sia un segno
  
senza significato, valevole
  
per i tempi futuri!) Ecco:
  
tu smetterai di lottare
  
per il salario e armerai
  
la mano dei Calabresi.
  
Alì dagli Occhi Azzurri
  
uno dei tanti figli di figli,
  
scenderà da Algeri, su navi
  
a vela e a remi. Saranno
  
con lui migliaia di uomini
  
coi corpicini e gli occhi
  
di poveri cani dei padri
  
sulle barche varate nei Regni della Fame. Porteranno con sè i bambini,
  
e il pane e il formaggio, nelle carte gialle del Lunedì di Pasqua.
  
Porteranno le nonne e gli asini, sulle triremi rubate ai porti coloniali.
  
Sbarcheranno a Crotone o a Palmi,
  
a milioni, vestiti di stracci
  
asiatici, e di camice americane.
  
Subito i Calabresi diranno,
  
come malandrini a malandrini:
  
«Ecco i vecchi fratelli,
  
coi figli e il pane e formaggio!»
  
Da Crotone o Palmi saliranno
  
a Napoli, e da lì a Barcellona,
  
a Salonicco e a Marsiglia,
  
nelle Città della Malavita.
  
Anime e angeli, topi e pidocchi,
  
col germe della Storia Antica,
  
voleranno davanti alle willaye.
  
Essi sempre umili
  
essi sempre deboli
  
essi sempre timidi
  
essi sempre infimi
  
essi sempre colpevoli
  
essi sempre sudditi
  
essi sempre piccoli,
  
essi che non vollero mai sapere, essi che ebbero occhi solo per
  
implorare,
  
essi che vissero come assassini sotto terra, essi che vissero come
  
banditi
  
in fondo al mare, essi che vissero come pazzi in mezzo al cielo,
  
essi che si costruirono
  
leggi fuori dalla legge,
  
essi che si adattarono
  
a un mondo sotto il mondo
  
essi che credettero
  
in un Dio servo di Dio,
  
essi che cantarono
  
ai massacri dei re,
  
essi che ballarono
  
alle guerre borghesi,
  
essi che pregarono
  
alle lotte operaie&#8230;
  
&#8230;deponendo l’onestà
  
delle religioni contadine,
  
dimenticando l’onore
  
della malavita,
  
tradendo il candore
  
dei popoli barbari,
  
dietro ai loro Alì
  
dagli Occhi Azzurri – usciranno da sotto la terra per rapinare –
  
saliranno dal fondo del mare per uccidere, – scenderanno dall’alto del
  
cielo
  
per espropriare – e per insegnare ai compagni operai la gioia della vita
  
–
  
per insegnare ai borghesi
  
la gioia della libertà –
  
per insegnare ai cristiani
  
la gioia della morte
  
– distruggeranno Roma
  
e sulle sue rovine
  
deporranno il germe
  
della Storia Antica.
  
Poi col Papa e ogni sacramento
  
andranno come zingari
  
su verso l’Ovest e il Nord
  
con le bandiere rosse
  
di Trotzky al vento&#8230;

&nbsp;

Pier Paolo Pasolini